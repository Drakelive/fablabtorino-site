---
layout: centrale
title:  Inchiostri elettrici e tangram al laser un mese come tanti in Fablab for Kids!
date:   2015-01-22
categories: [DIY, Events, Workshop]
tag: [fablabtorino, fabforkids]
---

S***Inchiostri elettrici e tangram al laser!***

**Un mese come tanti in Fablab for Kids!**

Dopo le visite guidate organizzate in occasione del Culture Innovation Day, torniamo al nostro calendario di appuntamenti regolari.

Si inizia sabato 24 gennaio -questo sabato, per quelli distratti!- con Fab Tangram, il primo di tre laboratori per bambini in compagnia di Paola Cappelletti di [Millemodi](http://fablabtorino.org/wp-admin/post.php?post=1932&action=edit) fondati sul principio del fare per capire del metodo Bruno Munari®. All’inizio saranno forme nate quasi per caso poi, poco per volta, arriveremo al tangram, per finire con la realizzazione di un tangram personalizzato magari con forme e colori appena inventati di sana pianta!

**Le iscrizioni a Fab Tangram chiudono domani alle 12 quindi se siete interessati a questo laboratorio c’è solo una cosa da fare: cliccare più veloci della luce su questo [link](http://www.google.com/url?q=http%3A%2F%2Fwww.eventbrite.it%2Fe%2Fbiglietti-fabtangram-for-kids-14884370553&sa=D&sntz=1&usg=AFQjCNEq-h1CknMsu9kgCiS3v0Fi69_qAg) e iscrivervi.**

Domenica 25 gennaio -questa domenica, per quelli con la testa sulle nuvole!- torna **Clic! Zzap! Zzot!** il laboratorio per conoscere l'elettricità ma senza prendere la scossa. Scopriremo come sono fatti i circuiti, come funzionano, ne faremo persino uno… a inchiostro! Due ore, merenda compresa, per bambini e bambine dai 6 ai 10 anni.

**Clic! Zzap! Zzot!** è molto richiesto e abbiamo raggiunto il tutto esaurito già a inizio settimana: ecco perché abbiamo mandato un’email a chi si è registrato su Eventbrite nei giorni scorsi chiedendogli **riconfermare la sua adesione entro domani alle 12**, così siamo sicuri di avere abbastanza elettroni con noi!

Non riuscite a fare un salto da noi a gennaio? Niente panico, a febbraio abbiamo in programma un calendario ancora più ricco: Fablab for Kids - Primo Livello per i bambini che non hanno mai messo piede in un fablab (domenica 8 febbraio), Fab Buchevole, il secondo appuntamento con Paola Cappelletti e Bruno Munari ma in salsa fablab, (sabato 14 febbraio) e Fab Kids in Space, il laboratorio alla scoperta del sistema solare (domenica 15 febbraio).
