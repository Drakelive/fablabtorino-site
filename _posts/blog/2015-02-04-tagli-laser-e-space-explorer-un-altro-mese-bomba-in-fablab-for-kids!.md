---
layout: centrale
title: "Tagli laser e space explorer: un altro mese bomba in Fablab for Kids!"
date:   2015-02-04 09:04:00 -0600
categories: [Fablab for Kids, Lasercut, Uncategorized, Workshop]
immagine: inspace_banner-02-021.png
tag: [activities, gioco, kids, libri, munari, planets, space, stars]
---
<img src="/img/blog/inspace_banner-02-021.png" width="500" height="333">
**TAGLI LASER E SPACE EXPLORER**

**_UN'ALTRO MESE BOMBA AL FABLAB FOR KIDS!_**

_Incerti su come impegnare i sabato e le domeniche fredde e uggiose di febbraio? Ma ci pensiamo noi, basta chiedere!_

Iniziamo **domenica 8 febbraio** con [Fablab for Kids](https://www.eventbrite.it/e/biglietti-fablab-4-kids-8-febbraio-15454840845) - _Primo Livello per i bambini (e per gli adulti che li accompagnano) che non hanno mai messo piede in un fablab e vorrebbero saperne di più prima di trovarsi da soli di fronte a una stampante 3D o a un taglio laser._

**Sabato 14 febbraio** è la volta di [Fab Buchevole](https://www.eventbrite.it/e/biglietti-fab-buchevole-14-febbraio-15455184874).
_E che diavolo significa buchevole? chiederete voi. A dirla tutta, non lo sappiamo nemmeno noi! Quello che sappiamo è che useremo il taglio laser per sforacchiare allegramente carta, cartoni e cartoncini di tutte le forme fino ad arrivare a un libro fatto e finito da portarsi a casa._
Fab Buchevole è il secondo appuntamento in compagnia di [Paola Cappelletti di Millemodi](http://www.millemodi.org/) che gira in lungo e in largo per l’Italia con i suoi laboratori basati sul metodo Bruno Munari®.

Le iscrizioni a Fab Buchevole chiudono venerdì 13 febbraio alle 12 quindi se siete interessati c’è solo una cosa da fare: _cliccare più veloci della luce a questo link e iscrivervi._

**Domenica 15 febbraio** invece è la volta di una new entry che speriamo vi piaccia: [Fab Kids in Space](https://www.eventbrite.it/e/biglietti-fab-4-kids-in-space-15-febbraio-15455152778)! _Due ore, merenda compresa, alla scoperta del Sistema Solare: quant'è grande la Terra rispetto alla Luna? e agli altri pianeti? Quant'è distante da Marte? Saresti in grado di far atterrare un'astronave sul nostro satellite?_ Se tuo figlio conosce Samantha Cristoforetti meglio dei suoi compagni di classe e non fa che chiederti dettagli su Philae, Rosetta e su un asteroide chiamato 67P/Churyumov-Gerasimenk, non fargli guardare Focus che gli confonde solo le idee ma portalo a _**Fab Kids in Space.**_

_**Per questo mese è tutto. Io passo e chiudo, tu passa da Fablab for Kids.**
Vuoi più informazioni? Le puoi trovare proprio [QUI](http://fablabtorino.org/eventi/)._
