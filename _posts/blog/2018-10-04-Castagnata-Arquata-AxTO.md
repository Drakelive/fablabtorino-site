---
layout: centrale
title:  Una panchina multifunzionale in via Arquata: Castagnata di presentazione
date:   2018-10-04
categories: blog
copertina: panca_21.png
tag: [fablab, axto, bando, panchina smart, digital fabrication, makers, fablab torino]
meta: Sabato 27 ottobre presenteremo il progetto La Panca alla Castagnata di via Arquata.
---
Vi avevamo già [anticipato](http://fablabtorino.org/blog/2018/06/27/Fablab-Torino-per-AxTO/), prima della pausa estiva, qualche dettaglio sul progetto targato FablabTO che impegnerà la community dei nostri maker per i prossimi mesi.  
[La Panca - Seduta multifunzione Open Source co-progettata](https://github.com/FablabTorino/Panca-Smart) è la proposta con cui abbiamo vinto insieme ad **Associazione Spazio Nuova Arquata** il bando [AxTO - Azioni per le periferie torinesi](http://www.axto.it/). **Una panchina intelligente, frutto della collaborazione tra i makers del FablabTO e gli abitanti del quartiere della zona di Via Arquata.**  

È giunto il momento di aprire i lavori e lo faremo in modo molto consono alla stagione autunnale: sabato 27 ottobre saremo alla **Castagnata dello Spazio polivalente La Baraca** con [Associazione Spazio Nuova Arquata](https://www.facebook.com/Associazione-Spazio-Nuova-Arquata-232263920207397/), per presentare il progetto agli abitanti del quartiere e iniziare a costruire con loro il team di progettazione.  

L'obiettivo della giornata è coinvolgere una certa quantità di **abitanti interessati a partecipare al processo di co-creazione della panchina**, delle sue funzionalità e confrontarci in seguito con il team di Fablab Torino sulla parte di Design e Materiali.  

Vi aspettiamo **sabato 27 ottobre dalle 16.00 alle 18.00 presso La Baraca in via Rapallo 20, Torino**.   




*La partecipazione al progetto La Panca è libera per gli associati del Fablab Torino che vogliono mettere a disposizione le proprie competenze. Per partecipare scrivete a: panca@fablabtorino.org*
